{
    "source": "UAIC",
    "title": "Înscrieri la Festivalul Studenților Francofoni „Créatifs ensemble&#8221;",
    "author": "Iustina Michiu",
    "date": "18 martie 2019",
    "content": "<p>Agenția Universitară a Francofoniei în Europa Centrală și Orientală anunță prelungirea termenului de depunere a candidaturilor, până la data de 31 martie 2019, pentru cea de-a VIII-a ediție a Festivalului Studenților Francofoni &lt;&lt;Créatifs ensemble&gt;&gt;. Evenimentul va avea loc în perioada 1-5 iulie, la Plovdiv, Bulgaria, oraș ales capitală europeană a culturii în 2019, și este organizat în parteneriat cu Institutul Francez din Bulgaria și Universitatea de Medicină din Plovdiv.</p>\n<p>Sub motto-ul &lt;&lt;Créatifs ensemble&gt;&gt;, evenimentul va reuni participanți care vor avea ocazia să aleagă unul dintre cele cinci ateliere de creație (circ/ spectacol, crearea jocurilor video, artă urbană, graffiti, cântece și dansuri francofone), rezultatele fiind prezentate la gala de închidere a festivalului.</p>\n<p>Pentru a participa la festival, candidaţii trebuie să îndeplinească următoarele condiţii: să cunoască limba franceză scris și vorbit, să fie înscrişi la un program de licenţă sau master într-o instituţie membră a Agenţiei Universitare a Francofoniei (AUF) și  să aibă peste 18 ani la data de 30 iunie 2019.</p>\n<p>Ca în fiecare an, sunt asigurate costurile legate de transport, cazare și masă.</p>\n<p>Mai multe informații sunt publicate pe site-ul Agenției Universitare a Francofoniei: <a href=\"https://www.auf.org/europe-centrale-orientale/nouvelles/appels-a-candidatures/appel-a-candidatures-2019-festival-etudiants-francophones-europe-centrale-orientale-creatifs-ensemble/\">https://www.auf.org</a></p>\n<p>&nbsp;"
}