{
    "source": "UAIC",
    "title": "Traineri din Finlanda și Ucraina, prezenți la Centrul de Învățare al UAIC",
    "author": "Iustina Michiu",
    "date": "15 martie 2019",
    "content": "<p>Joi, 14 martie 2019, la ora 11.00, în cadrul <a href=\"http://www.uaic.ro/organizare/centrul-de-invatare-al-universitatii-alexandru-ioan-cuza-din-iasi/\">Centrului de Învățare</a> al Universității „Alexandru Ioan Cuza” din Iași, înființat prin proiectul ROSE, a avut loc un training despre accesarea literaturii științifice prin intermediul platformei <a href=\"https://www.cas.org/products/scifinder\">SciFinder</a>, un portal care oferă acces facil la una dintre cele mai mari colecții de referințe de literatură științifică din lume, în vederea îmbunătățirii procesului educațional și a dezvoltării capacității de cercetare.</p>\n<p>Sesiunea a fost susținută de către profesorii Tetiana Khristova (Ucraina) și Veli-Pekka Hyttinen (Finlanda), domeniile vizate fiind chimie anorganică, chimie organică/biochimie, științele vieții (geografie, biologie), microbiologie. La eveniment au participat cadre didactice, studenți și doctoranzi de la Universitatea „Alexandru Ioan Cuza”, Universitatea de Medicină și Farmacie „Gr. T. Popa” și  Universitatea Tehnică „Gheorghe Asachi” din Iași. La sfârșitul sesiunii de formare a avut loc și o întâlnire a trainerilor cu conducerea Universității „Alexandru Ioan Cuza” din Iași.</p>\n<p>Platforma <a href=\"https://www.cas.org/products/scifinder\">SciFinder</a> se află sub umbrela CAS, o divizie a <a href=\"https://www.cas.org/\">American Chemical Society</a>. Această platformă este accesibilă personalului academic al UAIC (cadre didactice, cercetători, doctoranzi, studenți), accesând link-ul de înregistrare <a href=\"https://origin-scifinder.cas.org/registration/index.html?corpKey=884AC338X86F35040X1051A8E92537266B35\">de aici</a>."
}